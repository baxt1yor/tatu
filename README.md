# tatu
## TATU UF uchun axborot tizimi

Ma'lumotlar bazasi nomi: talaba

## TATU umumlashgan tizimi tarkibida quyidagi axborot tizimlari (servislar) mavjud bo’ladi:
1.	TALABA
2.	O’QITUVCHI
3.	DARS JADVALI
4.	TTJ
5.	BAHOLASH
6.	YO’QLAMA
7.	GURUH
8.	FANLAR
9.	AUDITORIYALAR
10.	TATU android
## Izohlar:
1.	TALABA axborot tizimida TATU Urganch filialida o’quvchi barcha talabalar haqida umumiy ma’lumotlar mavjud bo’ladi. Bu tizim orqali talabani izlash, uning ma’lumotnomasi(shaxsiy varaqasi)ni ko’rish imkoniyatlari mavjud bo’ladi. Keyinchalik bu tizimga talabaning o’zlashtirish ko’rsatkichlari(barcha fanlar bo’yicha barcha nazoratlar(JN1, JN2, ON1, ON2, YN)dan olgan baholari – BAHOLASH servisi, talabaning yo’qlamasi(qaysi fanlardan qancha soat dars qoldirgani) – YO’QLAMA servisi, talaba guruhining dars jadvali – DARS JADVALI servisi ulanadi.
2.	O’QITUVCHI axborot tizimida TATU Urganch filialida faoliyat yuritayotgan barcha o’qituvchilarning ma’lumotlari jamlanadi. Bu axborot tizimi orqali o’qituvchining rezyumesi yaratish imkoniyati mavjud bo’lishi kerak. Uning har semestrda o’qitadigan fanlari ro’yhati (FANLAR servisi bilan bo’glanadi), unga murojaat qilish mumkin bo’lgan hafta kunlari, ko’rinib turishi kerak. O’qituvchining ilmiy faoliyati ham (uning maqolalari, tezislari, kitob tarjimalari, yozgan kitoblari) ushbu tizim ichida bo’ladi.
3.	DARS JADVALI axborot tizimida TATU Urganch filiali umumiy dars jadvali, o’qituvchi dars jadvali, guruh dars jadvallari ko’rish imkoniyati mavjud bo’lishi lozim. Hozirgi real vaqtda qaysi darsni qaysi auditoriyada qaysi o’qituvchi o’tib turgani aks etishi lozim.
4.	TTJ axborot tizimi TATU Urganch filiali talabalar turar joyidagi mavjud seksiyalar va xonalarda kim(qaysi talaba, qaysi guruh, murabbiyi kim – TALABA servisi bilan bog’lanadi) yashashi, qaysi oylar uchun to’lovni amalga oshirgani ko’rinib turishi lozim. TTJ bo’yicha umumiy e’lonlar yozish imkoniyati mavjud bo’lishi kerak. Real vaqtda TTJda qaysi talabalar mavjudligi, qaysi talabalar uyiga ketganliklari aks etishi lozim. Demak, uyiga ketish uchun ham so’rov tashlashi lozim bo’ladi. Talaba yo’l qo’ygan xaoliklari ham registratsiya qilinib boriladi. Bundan tashqari, TTJda xashar uchun ro’yhatlar ham shakllanishi lozim va har bir talaba qaysi sanada qanday xasharda qatnashgani registratsiya qilinadi. Har yili TTJda turish uchun ham so’rov tashlashi uchun forma bo’lishi lozim.
5.	BAHOLASH axborot tizimida har bir fan bo’yicha har bir talabaning Oraliq nazorati (ON1, ON2), Joriy nazorati (JN1, JN2) va yakuniy nazoratlari (YN) fan o’qituvchilari tomonidan o’z vaqtida to’ldirib borilishi lozim bo’ladi. ON va JN natijalariga ko’ra YNga kiruvchi talabalar ro’yhati har bir fan bo’yicha shakllanishi lozim. Semestr oxirida har bir guruhning har bir fan bo’yicha vedomostlari avtomatik shakllanishi lozim.
6.	YO’QLAMA axborot tizimi TATU Urganch filialida talabalarning darslarga qatnashganliklarini belgilab beruvchi tizim hisoblanadi. Uni har bir dars bo’layotgan paytda o’qituvchi to’ldirishi lozim. Bu tizimda har bir talabaning har bir semestrda qancha soat dars qoldirgani aks etib borishi lozim. O’qituvchi talabaning darsni qayta o’zlashtirganini ham ushbu tizimda belgilaydi.
7.	GURUH axborot tizimida murabbiylar o’z guruhi ma’lumotlarini to’ldirib va ko’rib borishlari mumkin bo’ladi. Har bir talabaning qaysi fanda qancha soat dars qoldirgani, guruh talabalari qatnashgan xasharlar, har bir talabaning qaysi kuni qaysi xasharda qatnashgani aks etishi lozim.
8.	FANLAR axborot tizimida TATU Urganch filialida o’qitiladigan barcha fanlar ma’lumotlari saqlanadi. Har bir fanga ajratilgan soat, fanning qaysi guruhlarda o’qitilishi, qaysi guruhga qaysi o’qituvchining ushbu fan bo’yicha qaysi turdagi mashg’ulotdan kirishi belgilab qo’yiladi. Ma’ruza, amaliyot, tajriba materiallari har bir fanning sahifasida aks etishi lozim. Fanning qaysi sanalarda, qaysi guruhga kirishi avtomatik tarzda generatsiya bo’lishi lozim. Fanning Kalendar rejasi avtomatik tarzda generatsiya bo’lishi lozim.
9.	AUDITORIYALAR tizimida TATU Urganch filialida mavjud barcha auditoriyalar(dars o’tish xonalari) aks etishi lozim. Hozirgi real paytda qaysi auditoriyada qaysi dars bo’lib turgani, qaysi auditoriyalar bo’sh turgani aks etib turishi lozim (DARS JADVALI bilan bog’lanadi). Qaysi auditoriya qaysi kuni qaysi paytlarda bo’sh yoki band bo’lishi haqidagi ma’lumotlar ham bo’lishi lozim. Bundan tashqari, o’qituvchilar bo’sh auditoriyalarni ma’lum bir kuni oldindan band qilish imkoniyati bo’lishi lozim.
10.	TATU android – bu dastur Android platformasida ishlovchi dastur bo’lib, talaba o’z login va paroli bilan kirganda, guruhining dars jadvali, o’zining o’zlashtirish ko’rsatkichlari (baholari), qoldirgan darslarining soni, qaysi mavzularda dars qoldirganliklari ko’rib borish imkoniyati bo’lishi lozim.
